Hayata Geçirilebilirlik/Uygulanabilirlik
Denizaltılar suyun içine batmada Arşimet’in suyun kaldırma kuvveti prensibini kullanır. Yoğunluğu sudan küçük olan cisimler yüzerken büyük olan cisimler batar. Bu prensibin uygulanmasında denizaltılarda safra tankı sistemi kullanılır. Safra tankları kapaklar ve vanaların açılıp kapatılmasıyla suyla ya da havayla doldurularak denizaltının yoğunluğu ayarlanır. Denizaltı suyun üstündeyken safra tankları, hava ve bir miktar da suyla doludur. Bu durumda denizaltının yoğunluğu suyun yoğunluğundan az olur. Böylece denizaltı su üstünde bir gemi gibi yüzebilir. Denizaltının suya dalması istendiğinde safra tanklarının altında ve üstünde bulunan kapaklar açılır. Alt kapaklardan tanklara su dolarken kompresör devreye girer ve hava, kompresör ile sıkıştırılarak depo edilir. Tanklar suyla doldukça denizaltının yoğunluğu artar. Bu yoğunluk suyun yoğunluğundan fazla olduğunda da denizaltı batar. Tekrar yukarı çıkmak istendiğinde kompresör sıkıştırdığı havayı serbest bırakır. Aynı anda kapaklar açılarak havanın yardımı ile suyun dışarı çıkması sağlanır.

Şekil-11: Safra Tanklı Denizaltı Sistemi
Havanın safra tankı içinde ayarlanmasında ise kompresörler kullanılır. Kompresörler bir vakum, bir motor, bir pompa ve bir tank kullanır. öncelikle vakum ile hava sıkıştırılır. Ardından sıkıştırılan hava pompa ve motor yardımı ile tankın alabileceği maksimum hava miktarı dolana kadar tanka hava doldurulur. Bu sayede hava kompresör ile sıkıştırılmış olur. Hava tekrar bırakılmak istendiğinde ise motor kapakları açılır ve bu sayede hava tekrar ortama bırakılmış olur.

Şekil-12: Ward-Leonard Sistemi
Yatay harekette kullanılacak olan Dizel - AC elektrik motoru - jeneratör - batarya - DC elektrik motoru düzeneği, Ward-Leonard sistemini temel alır. Ward-Leonard sistemi en çok hız kontrol sistemlerinde kullanılır. Bizim kullanmayı planladığımız sistem ise Ward-Leonard sisteminin bir türüdür. Bu sistemin kullanılma sebebi denizin içinde yakıt kullanımının kısıtlı ve riskli olmasıdır. Bu sebepten yakıt (dizel) su yüzeyinde yakılır, jeneratör ile depolanır, ardından suyun altında bataryadan elektrik DC motoruna aktarılır. Bu sayede hareket sağlanır.
CO₂ yıkayıcı, temel olarak şu adımlarla çalışır:
Kirlenen hava CO₂ yıkayıcıya gönderilir.
Kirli hava bir iyon değişim reçinesine ulaşır ve mevcut CO₂ moleküllerini çekerek onları diğer gazlardan izole eder.
Bu sayede hava temizlenir ve yıkayıcı parçada kalan CO₂ molekülleri ise nemli hava ile birlikte dışarı atılır.
Seyahat için kullanacağımız aracımız tasarımsal olarak küre şeklinde olması planlanmıştır. Bu küre, suyun altına girip çıkarken denizaltı sistemlerinden bildiğimiz safra tankı sistemini kullanılacaktır. Seyahat amaçlı yapılacak olan yatay doğrultudaki hareketi ise basit bir sistem olan AC Motor - Jeneratör - DC Motor (Ward-Leonard sistemi) ile sağlanacaktır. Kürenin, planlanılan 30 metre derinlikte maruz kalacağı basınç 236 kPa (~ 35 psi) ’dır. Güvenlik koşulları da göz önüne alınarak kullanılacak camın 340 kPa (~ 50 psi) basınca dayanıklı olması istenmiştir. Kullanılması planlanan cam yerli bir firma tarafından ülkemizde üretilen Hard Shield BR50. Güvenlik için kullanılacak olan su basınç sensörü SKU-SEN0257 ile de camın dayanamayacağı riskli derinliklere ve basınçlara inilmesi önlenerek olası kazaların önüne geçilecektir.

Şekil-13: “The Secret Sphere” Önden Görünüm
Şekilde belirtildiği üzere aracımız iç içe geçmiş iki küreden oluşmaktadır. Bu küreler bağlantı parçaları sayesinde birlikte tutulmaktadır. Aralarında kalan boş hacim safra tankı olarak kullanılacak ve suyun giriş çıkışları en altta belirtilen kapakçık üzerinden bir PA23-501 hava kompresörü yardımı ile yapılacaktır. Bu sayede küremiz sorunsuz bir şekilde suyun derinliklerine inebilecektir. Pervane sistemi ise bize yatay hareket imkanı sağlayan motor ve kanatçıklardan oluşmaktadır. En üstte yer alan kapak ile de insanların kürenin içine giriş ve çıkışlarının yapılması planlanmıştır. İçerideki insanların nefes alıp vermesinde ise 10 L'lik 6 adet tankta depolanan hava ile besleme ve CO₂ yıkayıcı kullanılacaktır. Tüm bu durumlar göz önüne alındığında projemizin hayata güvenlikle ve mümkün olan en maliyetsiz şekilde geçirilebilir olduğu kanaatindeyiz.
Yenilikçilik/Özgünlük
Şekilde yerli bir firma tarafından üretilen Adrenalin Scuba Doo gösterilmiştir. Özelliği ise 5 m derinliğe inebiliyor. Bizim planladığımız derinlik (30 m) göz önüne alındığında bu gerçekten düşük bir derinlik. Denizin altında kalabilme süresi de oksijen tüpüne bağlı (15-20 dk) olduğu için oldukça az. Tek kişilik olması da bizim planladığımız modele nazaran olumsuz bir diğer tarafı. Konfor, tasarım ve görüş açısı gibi diğer faktörler bizim projemize nazaran geride kalıyor. 
Şekil-14: Adrenalin Scuba Doo

Şekil-15: Triton 3300/3 Denizaltı Modeli
	Şekilde belirtilen Triton 3300/3, bizim planladığımız tasarımımıza oldukça benzemektedir. Ancak başta maliyeti (3 milyon $) ve inebildiği derinlik (1001m) bizim amacımız açısından fazlasıyla abartılı olmaktadır. Bu sebepten kullanılan motorların fazla güçlü ve camın fazla dayanıklı olması gereksiz bir maliyet olarak görülmüştür. Bunu göz önüne alarak planladığımız model bu ve bunun gibi araştırma amaçlı kullanılan denizaltı modellerinden daha ucuz ve turistik açıdan daha kullanışlı olmaktadır.	Projemizde güvenlik açısından kullanmayı planladığımız PING360-SONAR-R2-RP sonar cihazı sayesinde küremiz koy ve falezlerde kolaylıkla ve güvenle hareket edebilecektir. Kürenin tamamının cam olması sebebi ile 360°ye yakın bir görüş açısı sağlayacağına inanıyoruz. Bu durumlar bizi diğer model ve projelerden ayıran en önemli özellikler olarak göze çarpıyor.
	Belirtilen benzer modeller ve özellikleri göz önüne alındığında projemiz birçok açıdan yenilikçi ve özgün olmaktadır. Kullanılması planlanan parçaların yerliliği de bu açıdan bizi diğer model ve projelerin önüne geçirmektedir.
Bir Soruna/İhtiyaca Çözüm Üretmesi
Projemizde ele aldığımız ihtiyaç, insanların yüzyıllardır denizlere duyduğu merak. Denizin altında ne olduğu, orada yaşanıp yaşanmayacağı gibi yüzyıllardır sorulan soruların bir nebze olsun cevabını insanlara “tüm çıplaklığı ile” göstermeyi hedefliyoruz. Denizin altında aslında nasıl bir evren var, o evrende insanın yeri var mı? Bunu insanlar kendi gözleriyle görsün istiyoruz. Bunu yaparken eğlenmeleri de işin tatlı kısmını oluşturuyor.
	Bu hedef uğruna tasarladığımız aracımız ise bir denizaltı gibi çalışacak olan “The Secret Sphere” (Sır Küresi). Neredeyse tamamı cam ile kaplı olacağı için insanlar suyun altında kendileri yüzüyormuş gibi hissedecek ve bu sayede sorularının cevaplarını çıplak gözleriyle arayabilecekler. Fırçasız motor ve pervaneler yardımı ile yapılan yatay hareket sayesinde insanların denizin altında rahat bir gezintiye çıkmalarını sağlayacağız.

Şekil-16: “The Secret Sphere” SolidWorks çizimi
	Küremiz 50 psi basınca dayanıklı camdan üretilecektir. Kullanılacak olan algoritmalar ile SKU-SEN0257 su basınç sensörü ve LORA SX1276 iletişim modülü sayesinde kürenin güvenliği en üst seviyede tutulacaktır. Akdeniz gibi turistik denizlerin sakinliği de bizim için bir avantaj. Üretimi esnasında küremize her türlü dayanıklılık testi yapılacaktır. Küremiz iç içe iki küre, aralarındaki safra tankından, bu bölgedeki PA23-501 hava kompresöründen, bir fırçasız motordan, bir kapakçıktan, iki kanatçık ve bir pervaneden oluşmaktadır. Küre -başlık 4’te de belirtildiği gibi- safra tankı, kompresör ve kapakçığı kullanarak dikey hareketi; fırçasız motor, kanatçıklar ve pervaneleri kullanarak yatay hareketi sağlayacaktır. Küremizin tüm bu durumlar göz önüne alındığında gerçek hayatta çalışacağını düşünüyoruz.
	Küremiz; 1 adet ATmega2560 işlemcisine sahip Arduino Mega, 1 adet 60 V girişe sahip 7 kv saniyede 2.5 devir yapabilen BRDC motor, 1 adet 0.5 metre yarıçapında suda paslanmayan pervane, 1 adet 300 metre derinliğe dayanabilir 50 metre menzile PING360-SONAR-R2-RP model sonar, 1 adet 12 bar basınca kadar sıkıştırabilen 500 litre kapasiteye sahip 7.5 Hp motor gücüne sahip 330 kg ağırlığında PA23-501 model hava kompresörü, 1 adet 500 L kapasiteye sahip Setkom hava tankı, 1 adet 5V çıkışlı 232.06 psi basınca kadar ölçebilen SKU-SEN0257 model basınç sensörü, 6 adet St 37.2 Karbon Çelik 10 bar basınçta çalışabilen 10 L hava tankı, 2 adet 50 psi basınca dayanıklı 2m ve 2.3m çaplı cam küre ve 2 adet 5 yıla kadar dayanıklı 2200VA, 120V SRT2200XLA batarya kullanılarak 30 m derinliğe inebilen 3000 N itkiye sahip 1.5 m/s2 yatay ivme ile hareket edebilen jeneratör sayesinde bataryada depoladığı enerji ile hareket edebilen yoğunluğunu suya göre ayarlayabilen iki kişi kapasiteli 1.5 ton ağırlığında, 33.5 m3 iç hacim ve 51 m3 dış hacme sahip sonar sistemi sayesinde koy ve falezlerde aktif bir şekilde çalışabilen bir su altı aractır.
